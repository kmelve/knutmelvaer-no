---
title: >-
  Du har en del gode poenger når det kommer til hvordan man rigger seg bra til
  med Wordpress, om man…
description: >-
  Når det er sagt, jeg tror også at mye av mine gripes med Wordpress også
  handler om det sinnsykt store miljøet med tredjeparts plugins og…
date: '2017-04-08T09:35:00.330Z'
categories: []
keywords: []
slug: >-
  /@kmelve/du-har-en-del-gode-poenger-n%C3%A5r-det-kommer-til-hvordan-man-rigger-seg-bra-til-med-wordpress-om-man-daa1ed5bf40a
---

Du har en del gode poenger når det kommer til hvordan man rigger seg bra til med Wordpress, om man skal bruke det. Og jeg tror vi stort sett er enige på det overgående om teknologivalg, som det er det denne posten _egentlig_ handler om. Det er ikke bruken av Wordpress jeg egentlig argumenterer mot her, men at man velger WP _a priori,_ før man har gått gjennom øvelsen med å stille spørsmål til hvilke rammer og problemer man har som teknologien skal løse.

Når det er sagt, jeg tror også at mye av mine gripes med Wordpress også handler om det sinnsykt store miljøet med tredjeparts plugins og templates som sniker inn mye dårlig kode, og mange dårlige brukeropplevelser i redaktørgrensesnittet. Det er så sinnsykt lett å klusse det til. Automatiske oppdateringer er bra (for gudene vet at de behøves), mens oppdateringer av plugins kan plutselig brekke nettsiden din. Jeg har fakturert mange timer på å _fikse_ Wordpress-nettsider som gikk sør fordi brukeren gjorde noe som virket intuitivt og greit i kontrollpanelet.